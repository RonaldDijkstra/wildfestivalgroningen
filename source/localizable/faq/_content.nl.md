## Wat is Wild Festival Groningen?

De eerste editie van Wild Festival Groningen brengt de werelden van wilde bieren, natuurwijnen en ciders bij elkaar. Wilde spontane fermentatie staat centraal, gecombineerd met heerlijk eten uit de natuur.

## Wie organiseert Wild Festival Groningen?

Wild Festival Groningen wordt georganiseerd door <a href="http://www.bierselect.nl/" target="_blank">Bierselect Groningen</a> en <a href="https://www.boilermaker.nl/" target="_blank">Boilermaker</a>.

## Wat is EM2?

EM2 is een onafhankelijk podium en evenementenlocatie. Op het oude Suikerunie-terrein in Groningen programmeert EM2 unieke evenementen. Voor meer informatie over deze unieke, sfeervolle locatie <a href="https://em2groningen.nl/" target="_blank">bezoek je de website</a> van EM2.

## Wat kost Wild Festival Groningen?

Early Bird Tickets € 14,50 (+0,99 ticketfee)
Voorverkoop € 17,50 (+0,99 ticketfee)
Deurverkoop € 19

## Wat krijg ik voor mijn ticket?

Een ticket geeft toegang tot één sessie op het festival, een prachtig proefglas (ca. 10cl) en twee munten.

## Wat zijn de betaalmogelijkheden op het festival?

Je kunt met de pin (graag!) en cash betalen.

## Hoe lang duurt een sessie?

Een sessie duurt vier uur. Sessie 1 is van 13:30 uur tot 17:30 uur. Sessie 2 is van 18:30 uur tot 22:30 uur.
De Wild Foodcourt is open van 14:00 uur tot 22:00 uur. Hier kan je terecht tijdens en na de eerste sessie, als je beide sessies komt kan je blijven eten, of je komt vóór of tijdens de tweede sessie een heerlijke hap eten.

## Wanneer worden de side events bekend gemaakt?

De side events zijn inmiddels aangekondigd. Zie het uitgebreide [programma](/programma/).

## Worden tijdens beide sessies dezelfde bieren geschonken?

Er zal overlap zijn qua bieren tussen de sessies, maar ook een aantal verschillende exclusieve bieren.
Hou de site in de gaten voor de lijst met beschikbare bieren, ciders en wijnen.

## Worden er ook andere dranken geschonken dan van spontane en gemengde vergisting?

Naast wilde bieren, wijnen en ciders zijn er ook drankjes zoals kombucha te vinden. Daarnaast heeft EM2 een bar waar je gewoon koffie, thee, fris en pils kan bestellen.

## Is er vegetarisch eten verkrijgbaar?

Uiteraard houden we rekening met onze vegetarische bezoekers.

## Moet de 'BOB' ook een kaartje kopen?

Ja. Op het festival zijn ook gefermenteerde drankjes zonder alcohol (<1%) en er is heerlijk wild eten.

## Kan ik het festival tussentijds verlaten?

Ja, dat kan. Iedere bezoeker ontvangt een bandje.

## Mag ik mijn eigen bier/wijn/cider/food meenemen om te delen?

Nee, we zijn afhankelijk van de verkoop, daarom kunnen we bottle shares met eigen meegenomen drinken niet toestaan. We zullen zorgen voor voldoende drinken en eten.
Een waterflesje mag je wel meenemen en kan je op het festival hervullen.

## Is er parkeergelegenheid?

Er is voldoende parkeergelegenheid op het Suikerunie-terrein, maar we adviseren iedereen om met het openbaar vervoer of op de (ov-)fiets te komen.

## Hoe kom ik bij EM2 met het openbaar vervoer?

Het adres van EM2 is Suikerlaan 6. <a href="https://9292.nl/reisadvies/groningen_bushalte-hoofdstation/groningen_suikerlaan-6/vertrek" target="_blank">Kijk op 9292</a> voor actuele vertrektijden van onder andere Lijn 8 vanaf het Hoofdstation Groningen.

## Is er een garderobe?

Ja.

## Mijn vraag staat er niet bij

Neem contact met ons op [via de contactpagina](/contact/).
